# Interviews

Aan het begin van mijn onderzoek heb ik vijf gebruikers geïnterviewd om erachter te komen waarom ze lid zijn geworden van Klup, wat hun ervaringen zijn met activiteiten en tegen welke problemen ze aanlopen in de huidige app.

## Interviewvragen

De volgende lijst met vragen heb ik tijdens het interviewen bij mij gehad en diende als hulpmiddel. De vragen die ik sowieso tijdens elk interview heb gesteld zijn vetgedrukt. Om het interview als een natuurlijk gesprek te laten verlopen, ben ik voor de rest van het interview ingegaan op de antwoorden die de gebruikers gaven op deze vragen.

### Algemeen

**Hoe lang ben je al lid van Klup?  
Waarom ben je gaan kluppen?**  
**Wat vind je vervelend aan de app en waarom?  
Wat zou je anders willen in de app?**  
Hoe vaak en wanneer open je de Klup app?  
Waar besteed je de meeste tijd aan in de app?

### Activiteiten

**Naar wat voor soort activiteiten ben je op zoek?**  
Wanneer en met welke reden zoek je naar activiteiten?  
**Hoe zoek je naar activiteiten?**  
Kun je over het algemeen de activiteiten vinden die je zoekt?

### Kluppers

Zoek je wel eens naar andere kluppers in de app?  
Zo ja, wanneer en waarom zoek je naar kluppers?  
Zo ja, maak je daarbij gebruik van het filter?

### Momenten

Kijk je wel eens bij momenten in de app?  
Zo ja, wat vind je van dit gedeelte van de app?

## Geïnterviewden

Ik heb kluppers Matty, Lilian, Yvonne, Ieteke en Bob geïnterviewd.

{% tabs %}
{% tab title="Matty" %}
| Foto | Gegevens |
| :--- | :--- |
| ![](../../.gitbook/assets/image%20%283%29.png) | **Matty** Vrouw 65 jaar Klupper sinds oktober 2017 24 keer georganiseerd 60 keer deelgenomen |
{% endtab %}

{% tab title="Lilian" %}
| Foto | Gegevens |
| :--- | :--- |
| ![](../../.gitbook/assets/image%20%2812%29.png) | **Lilian** Vrouw 59 jaar Klupper sinds juli 2017 3 keer georganiseerd 47 keer deelgenomen |
{% endtab %}

{% tab title="Yvonne" %}
| Foto | Gegevens |
| :--- | :--- |
| ![](../../.gitbook/assets/image%20%2815%29.png) | **Yvonne** Vrouw ****67 jaar Kluppers sinds oktober 2017 2 keer georganiseerd 40 keer deelgenomen |
{% endtab %}

{% tab title="Ieteke" %}
| Foto | Gegevens |
| :--- | :--- |
| ![](../../.gitbook/assets/image%20%2814%29.png) | **Ieteke** Vrouw 65 jaar Klupper sinds oktober 2017 0 keer georganiseerd 69 keer deelgenomen |
{% endtab %}

{% tab title="Bob" %}
| Foto | Gegevens |
| :--- | :--- |
| ![](../../.gitbook/assets/image%20%282%29.png) | **Bob** Man 76 jaar Klupper sinds maart 2018 4 keer georganiseerd 21 keer deelgenomen |
{% endtab %}
{% endtabs %}

## Resultaten

De interviewresultaten kun je vinden op [Google Drive](https://drive.google.com/file/d/1NDhUBV3vyTbujfkqHgn6Q-XmzBUB0E-T/view?usp=sharing).

## Conclusies

* De gebruikers geven aan dat ze erg veel moeten scrollen in het activiteiten overzicht. Dit komt omdat er niet op een specifieke datum kan worden gefilterd, dus je moet de hele lijst door.
* Gebruikers willen activiteiten kunnen filteren op een specifieke datum of binnen een bepaalde periode.
* Gebruikers willen kunnen zoeken op de naam van een klupper of activiteit
* Gebruikers zoeken vrijwel altijd naar activiteiten in de buurt. Wat “in de buurt” is verschilt per persoon, voor de een kan dat binnen 25 km zijn en voor de andere binnen 50km.
* Bij “mijn activiteiten” moet er duidelijk onderscheid worden gemaakt tussen de activiteiten die nog komen en activiteiten die al zijn geweest, en wanneer de activiteiten zijn geweest \(jaartal\)
* De interesses die in de app staan zijn te breed of te vaag, er zijn subcategorieën nodig zodat je specifieker kunt zoeken naar type activiteiten. Hiervoor moet worden gekeken naar het type activiteiten dat in de app staan.
* Als er activiteiten getoond worden waarbij staat “speciaal voor jou”, dan moeten de getoonde activiteiten echt overeenkomen met de interesses van de gebruiker \(dat is nu niet het geval\)
* Gebruikers geven aan dat ze gek worden van alle meldingen over nieuwe reacties bij activiteiten. Dit willen ze uit kunnen zetten.
* De gebruikers willen weten wanneer er een plekje vrij is gekomen bij een activiteit die vol zit waar ze aan deel willen nemen.
* De gesprekken die ontstaan tussen kluppers en de vele “nutteloze” berichten \(“ik kan niet want …” “kan ik met jou meerijden?” enz.\) in de reacties bij activiteiten worden door andere gebruikers als irritant ervaren.
* Het momenten gedeelte is niet overzichtelijk omdat je niet kunt zien bij welke activiteit een moment hoort, en er in het overzicht geen datums bij staan dus je weet niet waar je “zit” als je door de momenten heen scrollt.
* Ondanks dat sommige teksten erg klein zijn of slecht leesbaar zijn vanwege weinig contrast, is dit niet iets wat de gebruikers opnoemen als probleem. Andere problemen zijn blijkbaar prominenter.

## Toevoegingen aan PvE

De volgende eisen komen voort uit de conclusies en neem ik mee in mijn [programma van eisen](../programma-van-eisen.md).

{% hint style="success" %}
**Wanneer er een plekje vrij is gekomen bij een volle activiteit, moet de gebruiker hiervan op de hoogte kunnen worden gebracht**
{% endhint %}

{% hint style="success" %}
**De applicatie moet de mogelijkheid bieden om meldingen aan en uit te kunnen zetten**
{% endhint %}

{% hint style="success" %}
**De activiteiten moeten gefilterd kunnen worden op datum**
{% endhint %}

{% hint style="success" %}
**Activiteiten en andere gebruikers moeten vindbaar zijn door te zoeken op naam**
{% endhint %}

{% hint style="success" %}
**De applicatie moet duidelijk aangeven naar welke activiteiten de gebruiker nog toe gaat, en naar welke hij al is geweest**
{% endhint %}

{% hint style="success" %}
**De interesses waarop gebruikers kunnen filteren moeten aansluiten bij de activiteiten die in de app staan**
{% endhint %}

{% hint style="success" %}
**De hoeveelheid aan conversaties in de reacties onder activiteiten moet verminderd worden**
{% endhint %}

{% hint style="success" %}
**Het moet duidelijk zijn welk moment \(foto's achteraf\) bij welke activiteit hoort en wanneer dit is geweest**
{% endhint %}

