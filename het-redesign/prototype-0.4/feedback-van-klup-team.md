# Feedback van Klup team

Woensdag 14 augustus heb ik mijn op dat moment laatste prototype aan het team van Klup laten zien. Hierbij waren Michelle \(co-founder\), Michiel \(co-founder\), Tanne \(growth lead\), Vicky \(growth hacker\), Menno \(head of development\) en Max \(developer\) aanwezig.

Tijdens de presentatie heb ik in het kort verteld wat mijn design challenge en focus was, wat de grootste problemen zijn in de huidige app en wat mijn belangrijkste onderzoeksresultaten en inzichten zijn. Daarna ben ik door mijn prototype heengelopen en heb ik verteld wat mijn ontwerpkeuzes zijn en waarom.

## Presentatie

De slides van de presentatie kun je vinden op [Google Drive](https://drive.google.com/file/d/1NM3lQv9f7m664m3XEOrLSBlZ9c9gcySU/view?usp=sharing).

## Feedback

Het team was onder de indruk van mijn redesign. Michelle gaf me een compliment voor het feit dat ik helemaal af ben gestapt van de huidige navigatie en voor een oplossing heb gekozen die niet voor de hand lag maar die juist wel goed past bij de doelgroep.

Ik kreeg van Michiel de vraag waarom ik het onderdeel "speciaal voor jou" \(activiteiten afgestemd op je interesses\) heb weggelaten. Ik heb dat bewust gedaan omdat dit in de huidige app wel zit maar gebruikers geven aan dat de activiteiten die daar tussen staan vaak niet bij hun passen en dat ze er daarom niet naar kijken. Wanneer deze activiteiten wel goed zouden aansluiten bij de gebruiker kan dit onderdeel alsnog in de app geplaatst worden, maar dit moet dan eerst op technisch gebied mogelijk worden gemaakt.

Er ontstond een discussie over het sturen van berichten naar andere kluppers. Net als Jaap \(community manager\) en de andere testpersonen vonden zij het geen goed idee om ze meteen als contact toe te voegen. Dit ga ik aanpassen in mijn volgende prototype.

Michiel gaf nog als tip om de zoekbalk bij kluppers en activiteiten in de topbar te zetten. Daar staat nu "kluppers zoeken" en "activiteiten zoeken". Daaronder staat de zoekbalk en de drie filters. Door de zoekbalk naar de topbar te verplaatsen bespaar je ruimte op het scherm voor de getoonde activiteiten. Ik vind dit een goed idee en ga ik doorvoeren in mijn volgende prototype.

