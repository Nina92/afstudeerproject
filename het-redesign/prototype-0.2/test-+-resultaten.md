---
description: Prototype 0.2
---

# Test + resultaten

## Voorbereiding

Normaalgesproken bereid ik een test voor door taken op te stellen \(zoals "zoek een activiteit"\) en die om te zetten naar scenario's voor de testpersoon \(zoals "Je wilt dit weekend naar de film samen met andere kluppers. Je wilt niet te ver reizen dus het moet in de buurt zijn."\). In dit geval heb ik dat niet gedaan, omdat ik gebruikers op heb gezocht tijdens een Klup activiteit. Dit was een mooie gelegenheid om meerdere kluppers te kunnen spreken. Zij weten al wat Klup is en kennen de huidige app al, dus het prototype is niet totaal nieuw voor ze.

Mijn doel was om erachter te komen of ze het prototype een verbetering vinden t.o.v. de huidige Klup app.

## Test

Ik heb mijn prototype voorgelegd aan drie kluppers die aanwezig waren. Ik heb de kluppers vooraf gevraagd of ze tijdens het testen wilden opnoemen wat ze opvalt en welke vragen er bij hen opkomen. Daarna heb ik ze zelf door mijn prototype heen laten klikken. Aan het eind vroeg ik ze wat ze van dit prototype vonden ten opzichte van de huidige Klup app.

## Conclusies & inzichten

Alledrie de kluppers hadden moeite met het navigeren door het prototype. Dit is me ook al eerder opgevallen tijdens interviews met gebruikers, wanneer ze de huidige app gebuikten. Ze lijken vaak niet goed door te hebben waar ze zich precies bevinden in de app. De navigatie onderin wordt snel vergeten. Ze vinden uiteindelijk wel wat ze zoeken, maar het kost veel tijd en moeite. Waar [digital natives](../../onderzoek-en-inzichten/een-applicatie-voor-50-plussers.md) intu√Øtief en haast zonder nadenken door een app heen navigeren, moet deze doelgroep echt nadenken en goed kijken elke keer voordat ze ergens op klikken.

Ze vinden het lastig om weer terug naar het "begin" te komen. Zoals ik ook in mijn [deskresearch over user interfaces voor een oudere doelgroep](https://app.gitbook.com/@ninavdberg92/s/klup-redesign-productbiografie/~/drafts/-LmPFsBhkSd_nFTHeJHK/primary/onderzoek-en-inzichten/een-applicatie-voor-50-plussers/user-interfaces-voor-oudere-gebruikers#simpele-and-consisitente-navigatie) heb beschreven, gebruiken ze wanneer ze even niet weten waar ze heen moeten, de terug knop van het syteem om weer terug naar start te gaan. Echter is er door het gebruik van de bottom navigation niet echt een startscherm met een overzicht van de verschillende onderdelen van de app.

De kluppers waren te spreken over het ontwerp in het algemeen. Dit noemden ze op als grootste verbetering t.o.v. de huidige Klup app. Het geheel ziet er een stuk rustiger uit dan in de huidige app en de teksten zijn beter te lezen.

Bij dit prototype viel de filterknop meteen op bij de testpersonen. De eerste klupper aan wie ik het prototype heb laten zien zei bij het activiteiten overzicht: "Ah, je hebt er een filter inzitten." In de huidige Klup app zit ook al een filter maar dit was hem nog nooit opgevallen. Dit probleem heb ik al eerder beschreven in mijn [analyse van de app](https://ninavdberg92.gitbook.io/klup-redesign-productbiografie/verkenning/de-app/analyse-van-de-app/activiteiten-filteren).

**Ik ben tot de conclusie gekomen dat ik me nog te veel aan het oude design vasthoud wat betreft de navigatiestructuur. Voor de volgende versie van mijn prototype wil ik daarom een ander navigatie pattern gebruiken. Hier zal ik eerst nog meer deskresearch voor verrichten om te bepalen wat een goede oplossing zou kunnen zijn.**

