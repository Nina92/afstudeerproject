---
description: Prototype 0.1
---

# Test + resultaten

## Voorbereiding

### Doel

Door middel van deze test wil ik erachter komen of gebruikers die de app nog niet kennen de flow en structuur van de app begrijpen en of de informatie duidelijk en goed leesbaar is.

### Taken

1. Een activiteit zoeken d.m.v. filtering
2. Aanmelden voor een activiteit
3. Kluppers in de buurt zoeken

### Scenario's

1. Je wilt dit weekend naar de film samen met andere kluppers. Je wilt niet te ver reizen dus het moet in de buurt zijn.
2. Je hebt een film gevonden waar je heen wilt gaan. Meld je aan voor de activiteit en bekijk de activiteit in je agenda.
3. Je bent benieuwd welke kluppers er bij jou in de buurt wonen. Zoek naar kluppers in de buurt.

## Testpersoon 1: Desireé \(53 jaar\)

**Scenario 1: Activiteit zoeken**

* Testpersoon kreeg opdracht om een activiteit te zoeken voor _dit weekend_, las ‘wat wil je _vandaag_ doen?’ dus dacht ze dat ze de knop die daaronder staat daar niet voor kon gebruiken. Klikte daar wel op maar daarna meteen op terug pijltje.
* Testpersoon verwachtte dat de activiteiten in ‘Agenda’ stonden dus klikte daar op. Klikte in dat scherm meteen op de knop ‘Activiteiten bekijken’ maar las niet de tekst die daarboven stond.
* Locatie filter: testpersoon had niet door dat ze op ‘Gebruik huidige locatie’ kon klikken \(ze probeerde locatie in te vullen\)
* Datum filter: klikte eerst op morgen i.p.v. dit weekend \(te veel keuzes?\)

**Scenario 2: Aanmelden voor activiteit**

* Had door dat de ene activiteit vol zat \(vol tag\), dus klikte op de andere
* Pop-up na aanmelden activiteit: 'Bekijk mijn agenda, wat bedoelen ze daarmee?” Ze dacht dat het een soort Google agenda zou zijn.

**Scenario 3: Kluppers zoeken**

* Klikte meteen op ‘Kluppers’ en daarna op de knop ‘Kluppers zoeken’ wat naar tab 2 leid, maar las niet de tekst die boven de knop staat
* Testpersoon zou verwachten dat de kluppers gesorteerd zijn op afstand \(meest dichtbij eerst\)

**Algemeen**

* De gele buttons met zwarte tekst vallen op, werken goed als call to action. Daardoor leiden ze wel af van de rest van de content.

## Testpersoon 2: René \(61 jaar\)

**Scenario 1: Activiteit zoeken**

* Locatie filter: Testpersoon klikte op ‘Gebruik huidige locatie’ maar had niet het idee dat dat werkte. De plaatsnaam van de huidige locatie verscheen in het input field erboven, maar dit had de testpersoon niet door. 
* Datum filter: Voor de testpersoon was het niet duidelijk dat dit het datum filter was, vanwege de label ‘Aankomend’ \(“Hier kan ik zien wat er allemaal komt”\). Testpersoon gaf zelf als suggestie om er ‘Wanneer’ van te maken.

**Scenario 2: Aanmelden voor activiteit**

* Testpersoon leek niet door te hebben dat je kon scrollen om meer informatie te zien. Hij wilde zien wie er nog meer mee ging, dit stond niet direct in beeld.
* Pop-up na aanmelden activiteit: Testpersoon zou bij ‘Bekijk mijn agenda’ verwachten dat de activiteit in de Google agenda wordt gezet. Testpersoon gaf als suggestie ‘Bekijk mijn Klup agenda’.

**Scenario 3: Kluppers zoeken**

* Twijfelde even tussen ‘Start’ en ‘Kluppers’ maar koos toch voor ‘Kluppers’.

**Algemeen**

* Testpersoon had op het ontdek scherm niet door dat er meer content was onder de fold. Testpersoon gaf aan dat hij dit wel door zou hebben wanneer de tekst half verdwijnt onderaan.
* Testpersoon had wel door op het ontdek scherm dat er door bepaalde content horizontaal gescrold kan worden, omdat je nog een stukje van de activiteit card ziet aan de rechterkant.
* Testpersoon had niet door dat er tabbladen waren en wat de relatie is tussen het tabblad en de bottom navigation \(dit heb ik achteraf uitgelegd\).

## Conclusies & inzichten

Tijdens het testen merkte ik dat de gebruikers toch nog **te veel content en opties** op het scherm te zien kregen. Hierdoor krijgen ze last van _cognitive overload_ en weten ze niet zo goed waar ze naar moeten kijken en wat ze moeten doen.

Het filteren van de van de activiteiten ging goed, alleen bij de locatie moet het kiezen van je **huidige locatie** duidelijker. De ene testpersoon keek hier overheen, en de andere had het idee dat er niets gebeurde nadat hij daar op klikte.

Beide testpersonen dachten dat 'Bekijk mijn agenda' over de standaard agenda op de telefoon ging. Het was voor hen niet duidelijk dat het om een **agenda binnen de app** ging. 

### Aanpassingen voor volgend prototype

Voor het volgende prototype wil ik de lay-out rustiger maken. Ook wil ik het prototype uitbreiden. Nu missen er nog onderdelen zoals de momenten en het aanmaken van een activiteit, waardoor de ervaring niet volledig is.



